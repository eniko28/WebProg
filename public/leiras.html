<!DOCTYPE html>
<html lang="hu">
  <head>
    <meta charset="UTF-8">
    <title>Leiras</title>
  </head>
  <body>
    <p>
      A sziámi macska az egyik legkedveltebb macskafajta Magyarországon. Ez
      különleges megjelenésének, valamint intelligens természetének egyaránt
      köszönhető. Nevét Sziámról, a mai Thaiföldről kapta. A sziámi macskafajta
      jellemzően közepes testalkatú, elegáns, karcsú, izmos és nagyon okos. A
      sziámi egy kedvelt, a Távol-Keletről származó macskafajta. Nevét Sziámról,
      a mai Thaiföldről kapta. Az első példányt Peter Simon Pallas német
      természettudós írta le 1794-es, Kaszpi-tengeri expedícióján. Az első
      példányok az 1870–1880-as években kerültek Angliába. A történetírók
      szerint Sir Owen Gould, a V. Ráma sziámi király udvarába delegált brit
      nagykövet figyelt fel rájuk 1884-ben.[1] Két csokoládészínű példányt (egy
      Pho és egy Mia nevű cicát) hazavitt Angliába, és egyikük egy
      leszármazottja az 1888-as londoni macskakiállításon a Crystal Palace-ban
      elnyerte "A legszebb macska" címet. Különleges színeivel és alkatával nagy
      feltűnést keltett a 19. századi Angliában. A szakértők sem tudnak
      megegyezni abban, hogy a sziámi macska mutáció eredménye-e vagy a
      nyugat–afrikai aranymacska leszármazottja. Tartása kezdetekben a gazdagok
      kiváltsága volt, egzotikumként kezelték és nagyon elkényeztették őket. Az
      első fajtát hivatalosan 1900-ban jegyezték be. Különlegessége, hogy a
      kölykök teljesen fehéren jönnek a világra, és jellemző színeik csak később
      jelennek meg: először a füleiken, majd a pofán, a farkon, a lábakon és a
      hímeknél a herezacskón. Ezt a típusú mintázatot colorpointnak nevezzük. A
      nőstények 8-9 hónapos korukra, a kandúrok már 7 hónaposan elérik a nemi
      érettséget. Fókaszínű sziámi macska. Nagyon rövid a szőrzete, finom
      tapintású, meleg krémszínű. A macska hátulsó részén sötétebb árnyalatú,
      gyomra és mellkasa tájékán világosabb, szőrvégei mély fókabarnák.
      Csokoládéjegyű sziámi macska. Elefántcsontszínű teste van, szőrvégei
      kakaóbarnák, az orr és a mancsok fahéjszínűek, szemei sötétkékek. Kékjegyű
      sziámi macska. Az első kékjegyű sziámik is Sziámból származnak. 1894-ben
      egy kékjegyű nőstényt vettek fel a Siamese Cat Club (Sziámi Macska Klub)
      nyilvántartásába. Az 1896-os londoni Holland House kiállításon mutatkozott
      be. 1926-ban további 16 kék sziámi érkezett, ezeket is bejegyezték az
      angol törzskönyvbe. A jegyek kékesszürkék, a test színe gleccserfehér, a
      háton és az oldalakon könnyed jégkék színezéssel. Az orr és a talppárnák
      kékesszürkék. Lilajegyű sziámi macska Lilajegyű sziámi macska. A szervezet
      rossz vérellátása miatt az akromelániás jegyek[3] csak a füleken, a pofán,
      a végtagokon, a farkon figyelhetők meg. Azok a macskák, amelyek hosszabb
      ideig éltek hűvösebb helyen, vagy télen a szabadban tartózkodnak, azoknak
      a szőre sötétebb, míg a melegebb helyen élőknek világosabb. A szemük
      sötétkék, a világos szeműeket nem szabad tovább tenyészteni, mert
      kancsalság előfordulhat, ami öröklődhet. Red-Point (vörösjegyű) sziámi
      macska. A vörösjegyű sziámi a teknőctarka változatból alakult ki a
      hatvanas években. 1966-ban önálló változatként is elismerték. Alapszíne
      piszkosfehér, halvány krémes árnyalattal. Az akromelániás jegyei vörös
      színűek, talppárnái és az orrtükre rózsaszínű. Krémjegyű sziámi macska.
      Ezt a változatot 1973-ban szabványosították, a krémszínt a halványító gén
      közbeiktatásával hozták létre. Jelenleg még csak néhány példány található
      a kiállításokon. Jellemző rá, hogy a szőrzet alapszíne krémfehér, ezen
      figyelhetők meg a pasztell jegyek. Orrtükre és talppárnái is rózsaszínűek.
      Teknőctarka (Tortie-Point) sziámi macska. A teknőctarka szín csak a
      nőstény macskákra jellemző, szintén genetikai okokból. A vörös és a fekete
      árnyalatai az elfogadottak. A foltoknak jól körülhatároltaknak és
      egyenletesen eloszlónak kell lenni az egész testen.
      Teknőctarka-cirmosjegyű (Tortie-Tabby-Point) sziámi macska.[4] Cirmosjegyű
      (Tabby-Point) sziámi macska.
    </p>
  </body>
</html>
